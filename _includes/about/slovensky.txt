Tomáš Ondriaš je od roku 2016 študentom magisterského štúdia na Akadémii umení v Banskej Bystrici u Prof. Evy Blahovej, kde sa v tomto roku predstaví v opernom štúdiu ako Aeneas v opere Dido a Aeneas. V roku 2014 ukončil bakalárske štúdium na Vysokej škole múzických umení v Bratislave v triede Prof. Petra Mikuláša. Počas štúdia na VŠMU sa predstavil ako Don Asdrubale a Pulcherio v opere od Wolfganga Amadea Mozarta Lo sposo deluso. Vokálnu prípravu získal u Mgr. art. Ľudmily Hudecovej. V koncertoch pre deti a školy sa predstavil vo fragmentoch opier ako Tamíno a Monostatos v Čarovnej flaute, Nemorino v Nápoji lásky, či Jeník a Vašek v Predanej neveste. V roku 2015 sa ako sólista podieľal na nahrávke diela Leoša Janáčka - Rákóš Rákóczy, kde spolupracoval s dirigentom Leošom Svárovským, Štátnym komorným orchestrom Žilina a Umeleckým súborom Lúčnica. Momentálne sa pripravuje na viacero medzinárodných speváckych súťaží a aktívne pôsobí a koncertuje na mnohých podujatiach na Slovensku i v zahraničí.
